[{"Law_reference": "O‘zbekiston Respublikasi Vazirlar Mahkamasining qarori, 30.01.2019 yildagi 66-son", "Law_title": "Tashuvchining fuqarolik javobgarligini majburiy sug‘urta qilish qoidalariga o‘zgartirishlar va qo‘shimcha kiritish to‘g‘risida", "Law_content": "O‘zbekiston Respublikasining “Tashuvchining fuqarolik javobgarligini majburiy sug‘urta qilish to‘g‘risida”gi  Qonuniga  muvofiq Vazirlar Mahkamasi qaror qiladi: 1. Vazirlar Mahkamasining 2015-yil 15-sentabrdagi 266-son qarori (O‘zbekiston Respublikasi QT, 2015-y., 9-son, 82-modda) bilan tasdiqlangan Tashuvchining fuqarolik javobgarligini majburiy sug‘urta qilish  qoidalariga   ilovaga  muvofiq o‘zgartirishlar va qo‘shimcha kiritilsin. 2. O‘zbekiston Respublikasi Moliya vazirligi manfaatdor vazirliklar va idoralar bilan birgalikda ular tomonidan qabul qilingan normativ-huquqiy hujjatlarni bir oy muddatda ushbu qarorga muvofiqlashtirsin. 3. Mazkur qarorning bajarilishini nazorat qilish O‘zbekiston Respublikasi Bosh vazirining o‘rinbosari — moliya vaziri J.A. Qo‘chqorov zimmasiga yuklansin. Vazirlar Mahkamasining 2019-yil 30-yanvardagi 66-son  Tashuvchining fuqarolik javobgarligini majburiy sug‘urta qilish qoidalariga kiritilayotgan o‘zgartirishlar va qo‘shimcha 1.  8-band  quyidagi mazmundagi xatboshi qo‘shilsin: “Tashuvchining fuqarolik javobgarligini majburiy sug‘urta qilish polisi (keyingi o‘rinlarda sug‘urta polisi deb ataladi) tegishli blankada va tashuvchining fuqarolik javobgarligini majburiy sug‘urta qilish shartnomasiga kiritilgan transport vositalarining soniga teng nusxalarda rasmiylashtiriladi”. 2.  9-band  quyidagi tahrirda bayon etilsin: “9. Tashuvchining fuqarolik javobgarligini majburiy sug‘urta qilish shartnomasi ommaviy hisoblanadi va tashuvchi hamda sug‘urtalovchi o‘rtasida ushbu Qoidalarga 2-ilovaga muvofiq shakl bo‘yicha, ushbu bandning ikkinchi xatboshida nazarda tutilgan holatlardan tashqari, bir yil muddatga tuziladi. Yo‘lovchilarni va ularning mol-mulkini avtomobilda tashishni amalga oshiradigan tashuvchining fuqarolik javobgarligini majburiy sug‘urta qilish shartnomasi uch oydan bir yilgacha bo‘lgan muddatga tuzilishi mumkin”. 3. 13-bandning  birinchi  va  ikkinchi xatboshilardagi , 14-bandning  birinchi xatboshidagi  va  16-banddagi  “tashuvchining fuqarolik javobgarligini majburiy sug‘urta qilish bo‘yicha” so‘zlari chiqarib tashlansin. 4. 30-bandning  to‘rtinchi xatboshi  quyidagi tahrirda bayon etilsin: “tashish kunida amalda bo‘lgan sug‘urta polisining nusxasini tashuvchining fuqarolik javobgarligini majburiy sug‘urta qilish shartnomasiga kiritilgan barcha transport vositalariga va (yoki) o‘zining rasmiy veb-saytiga joylashtirishi”. 5. Qoidaga  4-ilovaning  6-bandi quyidagi tahrirda bayon etilsin: “6. Sug‘urta davri: 20__ yil “___” _______ dan 20__ yil “___” ________ gacha. "}]