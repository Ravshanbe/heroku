[{"Law_reference": "O‘zbekiston Respublikasi Vazirlar Mahkamasining qarori, 20.07.2022 yildagi 393-son", "Law_title": "Avtomototransport vositalari haydovchilarini tayyorlash, qayta tayyorlash va malakasini oshirish hamda ularni imtihondan o‘tkazish tizimini tubdan takomillashtirish chora-tadbirlari to‘g‘risida", "Law_content": "Avtomototransport vositalari haydovchilarini tayyorlash, qayta tayyorlash va ularning malakasini oshirish tizimini tubdan takomillashtirish hamda ushbu turdagi faoliyatni amalga oshiruvchi o‘quv tashkilotlari, haydovchilik guvohnomasini olish uchun imtihonlarni o‘tkazish bo‘yicha davlat xizmatlarini ko‘rsatuvchi tadbirkorlik subyektlari faoliyatini samarali tashkil etish maqsadida Vazirlar Mahkamasi qaror qiladi: 1. Haydovchilarni tayyorlash, qayta tayyorlash va malakasini oshirish hamda ularni imtihondan o‘tkazish tizimini yanada takomillashtirish va ta’lim sifatini qat’iy nazorat qilishning quyidagilarni nazarda tutuvchi yangi tizimi joriy etiladi, unga muvofiq: a) avtomototransport vositalari va shahar elektr transporti vositalari haydovchilarini tayyorlash, qayta tayyorlash va ularning malakasini oshirish bo‘yicha o‘quv tashkilotlarining (keyingi o‘rinlarda — o‘quv tashkilotlari) faoliyatini tashkil etish yo‘nalishida: avtomototransport vositalarining va shahar elektr transport vositalarining tuzilishi va ularga texnik xizmat ko‘rsatish fanidan dars beruvchilar, shuningdek, yo‘l harakati qoidalari, avtomototransport vositalarini xavfsiz boshqarish va harakat xavfsizligi asoslari fanlaridan dars beruvchi o‘qituvchilar sifatida faqat avtotransport sohasi bo‘yicha oliy ma’lumotga ega bo‘lgan shaxslar qabul qilinadi; yo‘l-transport hodisasida birinchi yordam fanidan dars beruvchilar sifatida tibbiyot ixtisosligi bo‘yicha oliy yoki o‘rta maxsus ma’lumotga yoki “Shoshilinch tibbiy yordam ko‘rsatish” bo‘yicha instruktor (paramedik) malaka sertifikatiga ega bo‘lgan shaxslar qabul qilinadi; b) avtomototransport vositalari va shahar elektr transporti vositalari haydovchilarini tayyorlash, qayta tayyorlash va ularning malakasini oshirishda o‘quv jarayonlarini tashkil etish yo‘nalishida: mashg‘ulotlarning tashkil etilishi shakllaridan qat’i nazar, avtomototransport vositalari haydovchilarini tayyorlash va qayta tayyorlash kurslarida umumiy o‘quv yuklamasining hajmi haftasiga 20 soatgacha, o‘quv yuklamasining bajarilishidan kelib chiqqan holda auditoriyada o‘tkaziladigan nazariy va amaliy mashg‘ulotlarning kundalik hajmi 4 soatgacha rejalashtiriladi; avtomototransport vositalarini boshqarishni o‘rgatish uchun ajratilgan amaliy mashg‘ulotlarning kundalik hajmi har bir instruktor uchun 8 soatdan ortiq bo‘lmagan muddatda amalga oshiriladi; haydovchilarning malakasi oshirilganligi bo‘yicha beriladigan sertifikatlar faqat elektron shaklda rasmiylashtiriladi va o‘quv tashkilotlari Ichki ishlar vazirligi Jamoat xavfsizligi departamenti Yo‘l harakati xavfsizligi xizmati tomonidan yuritiladigan sertifikatlarning yagona elektron ma’lumotlar bazasiga kiritib boradi; boshqarishni o‘rgatish uchun mo‘ljallangan avtotransport vositalari ushbu transport vositalarining harakat yo‘nalishini nazorat qilish imkonini beradigan GPS qurilmalari bilan jihozlanadi; amaliy imtihonlarni o‘tkazishda “B” toifa uchun ishlab chiqarilganligiga 5 yildan ortiq bo‘lmagan, boshqa toifalar uchun ishlab chiqarilganligiga 10 yildan ortiq bo‘lmagan avtomototransport vositalaridan foydalaniladi. 2. Shunday tartib o‘rnatilsinki, unga muvofiq: avtomototransport vositalari haydovchilarini tayyorlash, qayta tayyorlash va ularning malakasini oshirish bo‘yicha o‘quv dasturlarini ishlab chiqish va tasdiqlash Ichki ishlar vazirligi tomonidan amalga oshiriladi; yagona namunadagi animatsiyali nazariy imtihon savollari 1 000 tadan kam bo‘lmagan miqdorda hamda amaliy imtihonda bajariladigan sinov mashqlari ro‘yxati Ichki ishlar vazirligi tomonidan tasdiqlanadi; o‘quv avtodromining hajmi, haydovchilikka nomzodlarning soni hamda ushbu o‘quv avtodromidan foydalanuvchi boshqa shaxslar sonidan kelib chiqib unumdorligi (sig‘imi) amaliy mashg‘ulotlarni o‘tkazish uchun yetarli bo‘lgan hamda O‘zbekiston Respublikasi Ichki ishlar vazirligi tomonidan belgilangan tartibda jihozlangan o‘ziga mulkiy yoki boshqa ashyoviy huquq bilan (ijara, foydalanish yoki boshqa huquq asosida) tegishli bo‘lgan o‘quv avtodromining mavjudligi litsenziya talablaridan biri sifatida belgilanadi; o‘qituvchi va instruktorlarning malakasini oshirish har uch yilda bir marta Ichki ishlar vazirligi Akademiyasi tomonidan to‘lov — shartnoma asosida amalga oshiriladi va malaka oshirilganligi to‘g‘risida maxsus sertifikat beriladi. Bunda Ichki ishlar vazirligi Akademiyasi tomonidan taqdim etilgan o‘qituvchi va instruktorlarning malakasi oshirilganligi to‘g‘risidagi maxsus sertifikatlar Ichki ishlar vazirligi Jamoat xavfsizligi departamenti Yo‘l harakati xavfsizligi xizmatining (keyingi o‘rinlarda — Yo‘l harakati xavfsizligi xizmati) avtomatlashtirilgan Yagona axborot tizimiga elektron shaklda kiritib boriladi. 3. O‘zbekiston Respublikasi Ichki ishlar vazirligi: a) 2023-yil 1-yanvarga qadar Yo‘l harakati xavfsizligi xizmatining avtomatlashtirilgan Yagona axborot tizimini ishga tushirsin; o‘quv tashkilotlarida faoliyat olib boruvchi o‘qituvchi va instruktorlarning shartnoma asosida 2023-yil 1-iyulga qadar Ichki ishlar vazirligi Akademiyasida qayta tayyorlashdan o‘tkazilishini ta’minlasin; o‘quv tashkilotlarining avtomatlashtirilgan Yagona axborot tizimiga ulanishini ta’minlash choralarini ko‘rsin; Ichki ishlar vazirligi Akademiyasi hamda avtomototransport vositalarini boshqarish huquqini beruvchi haydovchilik guvohnomasini olish uchun nazariy va amaliy imtihonlarni o‘tkazish bo‘yicha nodavlat ta’lim xizmatlarini ko‘rsatish uchun tadbirkorlik subyektlari avtomatlashtirilgan Yagona axborot tizimiga integratsiya qilinishini ta’minlasin; b) uch oy muddatda Oliy va o‘rta maxsus ta’lim vazirligi hamda Transport vazirligi bilan kelishgan holda: avtomototransport vositalari va shahar elektr transporti vositalari haydovchilarini tayyorlash, qayta tayyorlash va ularning malakasini oshirish bo‘yicha o‘quv dasturlarini; o‘quv tashkilotlari o‘qituvchi va instruktorlarining malakasini oshirish tartibi va dasturlarini; avtomototransport vositalarini boshqarish huquqini beruvchi milliy haydovchilik guvohnomasini olish uchun yagona namunadagi nazariy imtihon savollari hamda amaliy imtihonda bajariladigan sinov mashqlari ro‘yxatini tasdiqlasin. 4. O‘zbekiston Respublikasi Sog‘liqni saqlash vazirligi 2022-yil 1-noyabrdan boshlab haydovchi va haydovchilikka nomzodlarning avtomototransport vositasini boshqarishga yaroqliligi to‘g‘risidagi beriladigan tibbiy ma’lumotlarning yagona elektron bazasini shakllantirsin va Yo‘l harakati xavfsizligi xizmatining avtomatlashtirilgan Yagona axborot tizimiga integratsiya qilsin. 5. Belgilansinki, yagona namunadagi nazariy imtihon savollarini animatsiyali ko‘rinishda ishlab chiqish “Davlat xaridlari to‘g‘risida”gi O‘zbekiston Respublikasi Qonunida belgilangan tartibda tadbirkorlik subyektlarini jalb qilgan holda O‘zbekiston Respublikasi Ichki ishlar vazirligi Yo‘l harakati xavfsizligi bosh boshqarmasining Davlat yo‘l harakati xavfsizligi xizmati xodimlarini rag‘batlantirish va mukofotlash jamg‘armasi hisobidan amalga oshiriladi. 6. O‘zbekiston Respublikasi Hukumatining  ilovaga  muvofiq ayrim qarorlariga o‘zgartirish va qo‘shimchalar kiritilsin. 7. Mazkur qarorning bajarilishini nazorat qilish O‘zbekiston Respublikasi ichki ishlar vaziri P.R. Bobojonov zimmasiga yuklansin. Vazirlar Mahkamasining 2022-yil 20-iyuldagi 393-son  O‘zbekiston Respublikasi Hukumatining ayrim qarorlariga kiritilayotgan o‘zgartirish va qo‘shimchalar 1. Vazirlar Mahkamasining “Avtomototransport vositalari va shahar elektr transport vositalari haydovchilarini tayyorlash, qayta tayyorlash va ularning malakasini oshirish hamda avtomototransport vositalarini boshqarish huquqini beruvchi haydovchilik guvohnomasini olish uchun nazariy va amaliy imtihonlarni o‘tkazish bo‘yicha nodavlat ta’lim xizmatlari ko‘rsatish faoliyatini litsenziyalash tartibini yanada takomillashtirish chora-tadbirlari to‘g‘risida” 2018-yil 31-maydagi 408-son  qarorida : a) qarorning  nomi  va 1-bandning  ikkinchi xatboshisidagi  “tayyorlash, qayta tayyorlash va ularning malakasini oshirish” so‘zlari “tayyorlash va qayta tayyorlash” so‘zlari bilan almashtirilsin; b)  1-ilovada : ilovaning  nomlanishi  va  1-bandidagi  “tayyorlash, qayta tayyorlash va ularning malakasini oshirish” so‘zlari “tayyorlash va qayta tayyorlash” so‘zlari bilan almashtirilsin; 2-band  quyidagi tahrirda bayon etilsin: “2. Avtomototransport vositalari va shahar elektr transporti vositalari haydovchilarini tayyorlash va qayta tayyorlash hamda avtomototransport vositalarini boshqarish huquqini beruvchi haydovchilik guvohnomasini olish uchun imtihonlarni o‘tkazish bo‘yicha nodavlat ta’lim xizmatlari ko‘rsatish faoliyatini tashkil etish uchun yuridik shaxslarga litsenziya berish, litsenziya amal qilishini to‘xtatib turish yoki to‘xtatish, shuningdek, uni bekor qilish va qayta rasmiylashtirish O‘zbekiston Respublikasi Vazirlar Mahkamasi huzuridagi Ta’lim sifatini nazorat qilish davlat inspeksiyasi tomonidan amalga oshiriladi”. 3-banddagi  “tayyorlash, qayta tayyorlash va ularning malakasini oshirish” so‘zlari “tayyorlash va qayta tayyorlash” so‘zlari bilan almashtirilsin; 4-bandda : birinchi xatboshidagi  “tayyorlash, qayta tayyorlash va ularning malakasini oshirish” so‘zlari “tayyorlash va qayta tayyorlash” so‘zlari bilan almashtirilsin; beshinchi xatboshidan  “avtomototransport vositalarini boshqarayotgan shaxslar (haydovchilar)ning malakasini oshirishga qo‘yiladigan davlat ta’lim talablari,” so‘zlari chiqarib tashlansin; sakkizinchi xatboshi  quyidagi tahrirda bayon etilsin: “o‘quv guruhlarini ro‘yxatga olishni, hisobini yuritishni, o‘quv guruhlaridagi haydovchilikka nomzodlarni identifikatsiya qilish orqali ularning ta’lim jarayonidagi ishtirokini (davomatini) uzluksiz nazorat qilishni, yakuniy imtihonlarning shaffof o‘tkazilishi va natijalarining xolisonaligini nazorat qilishni, haydovchilikka nomzodlar, ularga haydovchilarni tayyorlash (qayta tayyorlash) o‘quv dasturi bo‘yicha o‘qishni tugatganligi haqidagi beriladigan yagona namunadagi guvohnomalar to‘g‘risida elektron ma’lumotlar bazasini yuritishni ta’minlovchi moddiy-texnik bazaning mavjudligi hamda Davlat yo‘l harakati xavfsizligi xizmati (keyingi o‘rinlarda — DYHXX) avtomatlashtirilgan Yagona axborot tizimiga ushbu ma’lumotlarni real vaqt rejimida kiritib borish imkoniyatining yaratilganligi”; o‘n uchinchi xatboshi  quyidagi tahrirda bayon etilsin: “ta’lim oluvchi (tinglovchi)larning bilimlarini yakuniy test sinovlaridan o‘tkazish uchun ularni identifikatsiya qilish, ulardan nazariy imtihonni inson omilisiz, avtomatlashtirilgan holda qabul qilish, natijalarini baholash, elektron bayonnomalarni shakllantirish va uzatish tizimlariga ega bo‘lgan dasturiy ta’minot o‘rnatilgan kompyuterlar bilan jihozlangan alohida auditoriyaning mavjud bo‘lishi”; 5-band  o‘z kuchini yo‘qotgan deb hisoblansin; 6-bandda : ikkinchi  va  uchinchi xatboshilardagi  “tartib asosida” so‘zlari “mezonlarga muvofiq” so‘zlari bilan almashtirilsin; oltinchi xatboshi  quyidagi tahrirda bayon etilsin: “o‘quv avtodromining hajmi, haydovchilikka nomzodlarning soni hamda ushbu o‘quv avtodromidan foydalanuvchi boshqa shaxslar sonidan kelib chiqib unumdorligi (sig‘imi) amaliy mashg‘ulotlarni o‘tkazish uchun yetarli bo‘lgan hamda Ichki ishlar vazirligi tomonidan belgilangan tartibda jihozlangan o‘ziga mulkiy yoki boshqa ashyoviy huquq bilan (ijara, foydalanish yoki boshqa huquq asosida) tegishli bo‘lgan o‘quv avtodromining mavjudligi”; quyidagi mazmundagi xatboshi bilan to‘ldirilsin: “Litsenziya olishga da’vogar yuridik shaxs ushbu Nizomning 4 va 6-bandlarida belgilangan litsenziya talablari va shartlariga rioya qilishi lozim”; 6 1 -bandda : o‘n birinchi xatboshi  quyidagi tahrirda bayon etilsin: “mazkur bandda nazarda tutilgan tizimlarning DYHXX avtomatlashtirilgan Yagona axborot tizimiga integratsiya qilinganligi va nazorat qilinishi uchun imkoniyat yaratilganligi”; 7-bandda : beshinchi xatboshidagi  “tayyorlash, qayta tayyorlash uchun alohida hamda ularning malakasini oshirish uchun alohida” so‘zlari “tayyorlash va qayta tayyorlash uchun” so‘zlari bilan almashtirilsin; oltinchi xatboshi  chiqarib tashlansin; 10-bandda : birinchi xatboshidagi  “tayyorlash, qayta tayyorlash va ularning malakasini oshirish” so‘zlari “tayyorlash va qayta tayyorlash” so‘zlari bilan almashtirilsin; beshinchi xatboshi  quyidagi tahrirda bayon etilsin: “O‘zbekiston Respublikasi Vazirlar Mahkamasi huzuridagi Ta’lim sifatini nazorat qilish davlat inspeksiyasi (uning hududiy bo‘limlari) Ichki ishlar vazirligi Davlat yo‘l harakati xavfsizligi xizmati, Oliy va o‘rta maxsus ta’lim vazirligi, Transport vazirligi hamda Axborot texnologiyalari va kommunikatsiyalarini rivojlantirish vazirligining hududiy bo‘linmalaridan malakali mutaxassislarni jalb etgan holda litsenziya talabgorining davlat ta’lim talablarida nazarda tutilgan moddiy-texnik va o‘quv-metodik bazaga ega ekanligi to‘g‘risidagi ekspertiza xulosalarini tayyorlash jarayonini tashkil etadi”; 12-bandning  birinchi xatboshisi  quyidagi tahrirda bayon etilsin: “12. Litsenziya berish “Litsenziyalash, ruxsat berish va xabardor qilish tartib-taomillari to‘g‘risida”gi O‘zbekiston Respublikasi Qonunida nazarda tutilgan sabablar bo‘yicha rad etilishi mumkin”; 21-bandning  ikkinchi xatboshisi  quyidagi tahrirda bayon etilsin: “DYHXX avtomototransport vositalari va shahar elektr transport vositalari haydovchilarini tayyorlash va qayta tayyorlash tizimida davriy ravishda o‘quv hamda nazariy va amaliy imtihonlar jarayonining monitoringini olib boradi”; 23-band  quyidagi tahrirda bayon etilsin: “23. Avtomototransport vositalari va shahar elektr transporti vositalari haydovchilarini tayyorlash va qayta tayyorlash hamda avtomototransport vositalarini boshqarish huquqini beruvchi haydovchilik guvohnomasini olish uchun nazariy va amaliy imtihonlarni o‘tkazish bo‘yicha xizmat ko‘rsatish faoliyatini litsenziyalash uchun qo‘shimcha litsenziya talablari va shartlariga litsenziat tomonidan rioya etilishini rejali tekshirish ta’limni boshqarish tizimi organlari va boshqa vakolatli organlarning tajribali vakillari ishtirokida amalga oshiriladi”; 29-banddagi  “tayyorlash, qayta tayyorlash va ularning malakasini oshirish” so‘zlari “tayyorlash va qayta tayyorlash” so‘zlari bilan almashtirilsin; Nizomga 1-ilovaning  ilova  belgisidagi “tayyorlash, qayta tayyorlash va ularning malakasini oshirish” so‘zlari “tayyorlash va qayta tayyorlash” so‘zlari bilan almashtirilsin; Nizomga  2-ilovada : ilova  belgisidagi “tayyorlash, qayta tayyorlash va ularning malakasini oshirish” so‘zlari “tayyorlash va qayta tayyorlash” so‘zlari bilan almashtirilsin; 10-banddagi  “(mavjud bo‘lsa)” so‘zlari chiqarib tashlansin; 11-band  quyidagi mazmundagi ikkinchi xatboshi bilan to‘ldirilsin: “Amaliy imtihonlar transmissiyasi (uzatmalar qutisi) mexanik uzatmali bo‘lgan transport vositalarida o‘tkaziladi”; 18-bandning  o‘n uchinchi xatboshisi  quyidagi tahrirda bayon etilsin: “mazkur bandda nazarda tutilgan tizimlarning DYHXX avtomatlashtirilgan Yagona axborot tizimiga integratsiya va nazorat qilinishi uchun imkoniyat yaratilganligi”; v)  2-ilovada : 4-bandda : birinchi xatboshi  quyidagi tahrirda bayon etilsin: “4. Davlat ta’lim muassasalari avtomototransport vositalari va shahar elektr transporti vositalari haydovchilarini tayyorlash va qayta tayyorlash xizmatlari ko‘rsatish bo‘yicha o‘z faoliyatini boshlangunga qadar O‘zbekiston Respublikasi Ichki ishlar vazirligi Jamoat xavfsizligi departamenti Yo‘l harakati xavfsizligi xizmatining (keyingi o‘rinlarda — YHXX) xulosasini oladi. Davlat ta’lim muassasalari YHXXga yuqori turuvchi tashkilot orqali belgilangan tartibda murojaat qiladi”; ikkinchi xatboshidagi  “YHXBB” qisqartmasi “YHXX” qisqartmasi bilan almashtirilsin; 6-bandda : birinchi xatboshi  quyidagi tahrirda bayon etilsin: “6. Komissiya davlat ta’lim muassasasida haydovchilarni tayyorlash (qayta tayyorlash, malakasini oshirish) faoliyatini amalga oshirish uchun yaratilgan shart-sharoitlarning Avtomototransport vositalari va shahar elektr transporti vositalari haydovchilarini tayyorlash, qayta tayyorlash va ularning malakasini oshirish hamda avtomototransport vositalarini boshqarish huquqini beruvchi haydovchilik guvohnomasini olish uchun nazariy va amaliy imtihonlarni o‘tkazish bo‘yicha nodavlat ta’lim xizmatlari ko‘rsatish faoliyatini litsenziyalash tartibi to‘g‘risidagi nizom talablarga muvofiqligini o‘rganib chiqadi”; ikkinchi — o‘n sakkizinchi xatboshilar  chiqarib tashlansin; o‘n to‘qqizinchi xatboshi  ikkinchi xatboshi deb hisoblansin; 7-band  quyidagi tahrirda bayon etilsin: “Davlat ta’lim muassasasining belgilangan talablarga muvofiqligi tekshiruv komissiyasi (5-bandda ko‘rsatilgan) tomonidan o‘rganib chiqilib, yakunlari bo‘yicha uch nusxada dalolatnoma tuziladi. Dalolatnoma hududiy YHXB boshlig‘i tomonidan tasdiqlanib, xulosa tayyorlash uchun YHXXga yuboriladi, bir nusxasi hududiy YHXBda va bir nusxasi davlat ta’lim muassasasining o‘zida saqlanadi”; 8-bandning  birinchi xatboshisidagi  “YHXBB” qisqartmasi “YHXX” qisqartmasi bilan almashtirilsin; 9-band  quyidagi tahrirda bayon etilsin: “9. Avtomototransport vositalari va shahar elektr transporti vositalari haydovchilarini tayyorlash va qayta tayyorlash bo‘yicha nodavlat ta’lim xizmatlarini ko‘rsatuvchi yuridik shaxsning o‘quv guruhlari O‘zbekiston Respublikasi Vazirlar Mahkamasi huzuridagi Ta’lim sifatini nazorat qilish davlat inspeksiyasi tomonidan tegishli toifadagi avtomototransport vositalari va shahar elektr transporti vositalari haydovchilarini tayyorlash va qayta tayyorlash bo‘yicha ta’lim xizmatlari ko‘rsatish faoliyati uchun berilgan litsenziya asosida YHXBlar tomonidan ro‘yxatga olinadi. Belgilangan tartibda avtomototransport vositalari va shahar elektr transporti vositalari haydovchilarini tayyorlash va qayta tayyorlash xizmatlari ko‘rsatish vakolati berilgan davlat ta’lim muassasalari o‘quv guruhlari YHXX ko‘rsatmasiga asosan YHXB tomonidan ro‘yxatga olinadi. O‘quv guruhlarini ro‘yxatga olish uchun barcha tegishli hujjatlar faqat Yagona interaktiv davlat xizmatlari portali orqali taqdim etiladi. O‘quv guruhlarini ro‘yxatga olish Vazirlar Mahkamasining 2021-yil 4-maydagi 271-son qarori bilan tasdiqlangan Avtomototransport vositalari va shahar elektr transporti vositalari haydovchilarini tayyorlash, qayta tayyorlash va ularning malakasini oshirish bo‘yicha nodavlat ta’lim xizmatlari ko‘rsatish faoliyatini amalga oshiruvchi yuridik shaxslarning o‘quv guruhlarini ro‘yxatga olish bo‘yicha davlat xizmatlari ko‘rsatishning ma’muriy reglamentida belgilangan tartibda ro‘yxatga olinadi. Ro‘yxatga olingan o‘quv guruhlari DYHXX avtomatlashtirilgan Yagona axborot tizimiga kiritiladi. Yagona axborot tizimida haydovchilikka nomzodlarning elektron hisobi (ro‘yxati) yuritiladi”; 10-band  quyidagi tahrirda bayon etilsin: “10. O‘quv tashkilotlarining rahbarlari haydovchilarni tayyorlash va qayta tayyorlash o‘quv guruhlarini ularda o‘qish boshlanishidan oldin YHXBda ro‘yxatdan o‘tkazishi lozim. Taqdim etilayotgan o‘quv guruhi ma’lumotlarida o‘qishning boshlanishi va tugashi muddatlari hamda o‘qitiladigan o‘quvchilar ro‘yxati qayd etiladi”; 15-band  quyidagi tahrirda bayon etilsin: “15. Nodavlat ta’lim xizmatlari faoliyati bilan shug‘ullanuvchi yuridik shaxsning avtomototransport vositalari va shahar elektr transporti vositalari haydovchilarini tayyorlash va qayta tayyorlash bilan bog‘liq yo‘nalishlar bo‘yicha faoliyatida litsenziya shartlari va talablariga litsenziat tomonidan rioya etmaslik holati yuzasidan O‘zbekiston Respublikasi Vazirlar Mahkamasi huzuridagi Ta’lim sifatini nazorat qilish davlat inspeksiyasining Qoraqalpog‘iston Respublikasi va viloyatlardagi hududiy bo‘limlari tegishli hududiy YHXBlar tomonidan xabardor qilinadi. Aniqlangan holatlar yuzasidan YHXX tomonidan qonunchilikda belgilangan tartibda qaror qabul qilinadi”; 24-band  quyidagi tahrirda bayon etilsin: “24. Oliy ta’lim muassasalari va kasb-hunar kollejlarini avtotransport vositalari haydovchilarini tayyorlash bo‘yicha tasdiqlangan yagona o‘quv dasturiga kiritilgan fanlar to‘liq o‘zlashtirilishini taqozo etgan ixtisosliklar bo‘yicha tugatgan hamda transport vositalarini amaliy boshqarish darslarini o‘zlashtirgan shaxslarga (mazkur ta’lim muassasalarining talaba, o‘quvchi yoki kursantlar sirasidan bo‘lgan taqdirda) “B” yoki “B” va “C” toifadagi avtotransport vositalarini boshqarish huquqini beruvchi milliy haydovchilik guvohnomasini olish uchun imtihonlarni topshirishga ruxsat etiladi”; 61-band  quyidagi tahrirda bayon etilsin: “61. “B”, “C”, “D”, “BE”, “CE” va (yoki) “DE” toifadagi avtotransport vositalaridan birini boshqarish huquqini beruvchi milliy haydovchilik guvohnomalariga ega bo‘lgan va oxirgi o‘n ikki oy mobaynida avtotransport vositasini boshqarmagan, qo‘shimcha “A” yoki “B” toifadagi avtomototransport vositalarini boshqarish huquqini beruvchi milliy haydovchilik guvohnomasini olish uchun murojaat qilgan shaxslarning haydovchilik guvohnomasini almashtirishda, ulardan nazariy imtihon hamda milliy haydovchilik guvohnomasiga muvofiq boshqarish huquqi berilgan toifalardan bittasi bo‘yicha (“D” toifadagi avtotransport vositasini boshqarish huquqi bo‘lgan shaxslardan esa aynan “D” toifasidagi avtotransport vositasini boshqarish bo‘yicha), shuningdek, so‘ralayotgan “A” yoki “B” toifadagi avtomototransport vositasini boshqarish bo‘yicha amaliy imtihon olinadi. Olingan barcha imtihonlar natijasi imtihon olish komissiyasi bayonnomasiga kiritiladi. “B”, “C”, “D”, “BE”, “CE” va (yoki) “DE” toifadagi avtotransport vositalarini boshqarish huquqini beruvchi milliy haydovchilik guvohnomalariga ega bo‘lgan va oxirgi o‘n ikki oy mobaynida avtotransport vositasini boshqargan, qo‘shimcha “A” yoki “B” toifadagi avtomototransport vositalarini boshqarish huquqini beruvchi milliy haydovchilik guvohnomasini olish uchun murojaat qilgan shaxslarning haydovchilik guvohnomasini almashtirishda, ulardan faqat so‘ralayotgan “A” yoki “B” toifadagi avtomototransport vositasini boshqarish bo‘yicha amaliy imtihon olinadi”; 69-band  quyidagi tahrirda bayon etilsin: “69. Yo‘qolgan milliy haydovchilik guvohnomasi (eski namunadagi haydovchilik guvohnomasi yoki uning taloni)ning dublikati transport vositasini boshqarish huquqidan mahrum etilgan haydovchilik guvohnomalari ma’lumotlar bazasidan tekshirilganidan so‘ng imtihonlarsiz beriladi”; 77-band  quyidagi tahrirda bayon etilsin: “77. Milliy haydovchilik guvohnomalari blankalari plastik shaklda O‘zbekiston Respublikasi Vazirlar Mahkamasi tomonidan tasdiqlanadigan namunaga muvofiq YHXX buyurtmasiga asosan tayyorlanadi. Buyurtma 6 oylik doimiy zaxira bo‘lishini inobatga olib beriladi”; 81-band  quyidagi tahrirda bayon etilsin: “To‘ldirish (yoki chop etish) jarayonida buzilgan milliy haydovchilik guvohnomalarining plastik kartalari bo‘yicha dalolatnoma rasmiylashtirilib hududiy YHXBda komission tartibda yo‘q qilinadi. Dalolatnomaning bir nusxasi YHXXga yuboriladi”; 84-band  “eski haydovchilik guvohnomasi,” so‘zlaridan keyin “tadbirkorlik subyekti tomonidan rasmiylashtirib berilgan maxsus sertifikat” so‘zlari bilan to‘ldirilsin; g)  2 1 -ilovada : quyidagi mazmundagi 20 1 -band bilan to‘ldirilsin: “20 1 . Nazariy imtihon savollari Ichki ishlar vazirligi tomonidan tasdiqlanadi”; 38-banddagi  “tadbirkorlik subyekti tomonidan ishlab chiqilib, YHXBB bilan kelishiladi va tadbirkorlik subyekti rahbari” so‘zlari “Ichki ishlar vazirligi” so‘zlari bilan almashtirilsin; 40-banddagi  “mexanik transport” so‘zlari “transmissiyasi (uzatmalar qutisi) mexanik uzatmali bo‘lgan avtotransport” so‘zlari bilan almashtirilsin; Nizomga  1-ilovaning  8-bosqich pozitsiyasi “Tadbirlar” ustuni quyidagi tahrirda bayon etilsin: “1. Maxsus sertifikatni va milliy haydovchilik guvohnomasini olish uchun haydovchilikka nomzodlar taqdim etishi belgilangan hujjatlarni qabul qiladi. 2. Taqdim etilgan hujjatlarning haqiqiyligini ma’lumotlar bazasidan tekshiradi. 3. Ariza beruvchini fotosuratga tushiradi. 4. Milliy haydovchilik guvohnomasini rasmiylashtirib, ariza beruvchiga taqdim etadi”; Nizomga 2-ilovaning  matni  quyidagi tahrirda bayon etilsin: “ Nizomga 3-ilovaning  matni  quyidagi tahrirda bayon etilsin: Nizomga 4-ilovaning  matni  quyidagi tahrirda bayon etilsin: Milliy haydovchilik guvohnomasini olish uchun nazariy va amaliy imtihonlarni muvaffaqiyatli topshirganligi haqida maxsus sertifikat (keyingi o‘rinlarda — sertifikat) 148x210 mm (A6) o‘lchamda elektron shaklda tayyorlanib, oddiy qog‘ozda chop etiladi. Lotin yozuvidagi davlat tilidan hamda rus va ingliz tillaridan foydalaniladi. Seriya va raqami o‘n to‘rt sondan iborat. Sertifikat maxsus vositalar (dasturlar) yordamida o‘qish mumkin bo‘lgan QR kod bilan himoyalanadi. Sertifikatning old tomonida “Milliy haydovchilik guvohnomasini olish uchun nazariy va amaliy imtihonlarni muvaffaqiyatli topshirganlik haqida maxsus “SERTIFIKAT” so‘zlari, shuningdek, sertifikat berilgan shaxs to‘g‘risidagi ma’lumotlar (familiyasi, ismi, otasining ismi, tug‘ilgan yili/kuni/oyi), imtihon qaysi toifadagi transport vositasini boshqarish uchun topshirilganligi, uni rasmiylashtirgan tadbirkorlik subyekti-yuridik shaxsning nomi, berilgan joyi, vaqti va amal qilish muddati majburiy tartibda ko‘rsatiladi, imtihon topshirgan shaxsning imzosi uchun joy mavjud. ”. d)  3-ilovada : quyidagi mazmundagi 2 1 -band bilan to‘ldirilsin: “2 1 . Belgilangan tartibda avtomototransport vositalari va shahar elektr transporti vositalari haydovchilarini tayyorlash va qayta tayyorlash xizmatlari ko‘rsatish vakolati berilgan davlat ta’lim muassasalarida faqat ushbu ta’lim muassasasida ta’lim oluvchilarni haydovchilikka tayyorlash va qayta tayyorlashga ruxsat etiladi”; 3-bandning  birinchi xatboshisidagi  “Yo‘l harakati xavfsizligi bosh boshqarmasi (keyingi o‘rinlarda — YHXBB deb ataladi)” so‘zlari “Jamoat xavfsizligi departamenti yo‘l harakati xavfsizligi xizmati (keyingi o‘rinlarda — YHXX)” so‘zlari bilan almashtirilsin; 4-bandda : birinchi xatboshidagi  “YHXBB” qisqartmasi “YHXX” qisqartmasi bilan almashtirilsin; 7-bandning  birinchi xatboshisidagi  “tayyorlash, qayta tayyorlash va ularning malakasini oshirish” so‘zlari “tayyorlash va qayta tayyorlash” so‘zlari bilan almashtirilsin; 10-bandning  birinchi xatboshisidagi  “O‘quv tashkilotlarining rahbarlari guruhlarda mashg‘ulotlar boshlangungacha o‘quvchilar ro‘yxatini tuzishlari va hududiy YHXBga taqdim etishlari lozim” so‘zlari “Haydovchilarni tayyorlash va qayta tayyorlash o‘quv guruhlari ularda o‘qish boshlanishidan oldin DYHXXda ro‘yxatdan o‘tkazilishi lozim” so‘zlari bilan almashtirilsin; quyidagi mazmundagi 11 1 -band bilan to‘ldirilsin: “11 1 . Mashg‘ulotlarning tashkil etilishi shakllaridan qat’i nazar, avtomototransport vositalari haydovchilarini tayyorlash va qayta tayyorlash kurslarida umumiy o‘quv yuklamasining hajmi haftasiga 20 soatgacha, o‘quv yuklamasining bajarilishidan kelib chiqqan holda auditoriyada o‘tkaziladigan nazariy va amaliy mashg‘ulotlarning kundalik hajmi 4 soatgacha rejalashtiriladi. Auditoriya mashg‘ulotlarining barcha turlari uchun 80 daqiqa davom etadigan dars juftligi belgilanadi. Avtomototransport vositalarini boshqarishni o‘rgatish uchun ajratilgan amaliy mashg‘ulotlarning kundalik hajmi har bir instruktor uchun 8 soatdan ortiq bo‘lmagan muddatda amalga oshiriladi. Avtomototransport vositalari haydovchilarini tayyorlash va qayta tayyorlashda nazariy va amaliy mashg‘ulotlar hamda avtomototransport vositalarini boshqarishni o‘rgatish bo‘yicha amaliy mashg‘ulotlar uchun o‘quv yuklamasining hajmi har bir toifa bo‘yicha alohida tuzilib, belgilangan tartibda tasdiqlangan o‘quv rejasi va fanlarning o‘quv dasturlaridan kelib chiqqan holda quyidagi hajmlarda belgilanadi: “A” toifali mototransport vositalari haydovchilarini tayyorlash kursining o‘qish muddati 9 haftadan kam bo‘lmasligi va bunda auditoriyadagi dars yuklamasi — 180 soatdan, “A” toifali mototransport vositalarini amaliy boshqarish — 20 soatdan kam bo‘lmasligi lozim; “B” toifali avtotransport vositalari haydovchilarini tayyorlash kursining o‘qish muddati 18 haftadan kam bo‘lmasligi va bunda auditoriyadagi dars yuklamasi — 216 soatdan, “B” toifali avtotransport vositalarini amaliy boshqarish — 69 soatdan kam bo‘lmasligi lozim; “C” toifali avtotransport vositalari haydovchilarini tayyorlash kursining o‘qish muddati 22 haftadan kam bo‘lmasligi va bunda auditoriyadagi dars yuklamasi — 264 soatdan, “C” toifali avtotransport vositalarini amaliy boshqarish — 69 soatdan kam bo‘lmasligi lozim; “B” “C” toifali avtotransport vositalari haydovchilarini tayyorlash kursining o‘qish muddati 24 haftadan kam bo‘lmasligi va bunda auditoriyadagi dars yuklamasi — 288 soatdan, “B” “C” toifali avtotransport vositalarini amaliy boshqarish — 72 soatdan kam bo‘lmasligi lozim; avtotransport vositalari haydovchilarini “C” toifaga qayta tayyorlash kursining o‘qish muddati 7 haftadan kam bo‘lmasligi va bunda auditoriyadagi dars yuklamasi — 140 soatdan, “C” toifali avtotransport vositalarini amaliy boshqarish — 20 soatdan kam bo‘lmasligi lozim; avtotransport vositalari haydovchilarini “D” toifaga qayta tayyorlash kursining o‘qish muddati 10 haftadan kam bo‘lmasligi va bunda auditoriyadagi dars yuklamasi — 200 soatdan, “D” toifali avtotransport vositalarini amaliy boshqarish — 60 soatdan kam bo‘lmasligi lozim; “B” toifali avtotransport vositalari haydovchilarini “BE” toifaga qayta tayyorlash kursining o‘qish muddati 7 haftadan kam bo‘lmasligi va bunda auditoriyadagi dars yuklamasi — 140 soatdan, “BE” toifali avtotransport vositalarini amaliy boshqarish — 20 soatdan kam bo‘lmasligi lozim; “C” yoki “B” va “C” toifali avtotransport vositalari haydovchilarini “CE” toifaga qayta tayyorlash kursining o‘qish muddati 7 haftadan kam bo‘lmasligi va bunda auditoriyadagi dars yuklamasi — 140 soatdan, “CE” toifali avtotransport vositalarini amaliy boshqarish — 20 soatdan kam bo‘lmasligi lozim; “D”, “B” va “D”, “C” va “D” yoki “B”, “C” va “D” toifali avtotransport vositalari haydovchilarini “DE” toifaga qayta tayyorlash kursining o‘qish muddati 6 haftadan kam bo‘lmasligi va bunda auditoriyadagi dars yuklamasi — 120 soatdan, “DE” toifali avtotransport vositalarini amaliy boshqarish — 26 soatdan kam bo‘lmasligi lozim”; 15-bandning  beshinchi xatboshisidagi  “malakalarini oshirish” so‘zlari chiqarib tashlansin; quyidagi mazmundagi 15 1 -band bilan to‘ldirilsin: “15 1 . O‘qituvchi va instruktorlarning malakasini oshirish har uch yilda bir marotaba Ichki ishlar vazirligi Akademiyasi tomonidan to‘lov — shartnoma asosida amalga oshiriladi va malaka oshirilganligi to‘g‘risida maxsus sertifikat beriladi”; 17-banddagi  “bilimi o‘rta maxsus ma’lumotdan kam bo‘lmagan” so‘zlari “avtotransport sohasi bo‘yicha o‘rta maxsus yoki oliy ma’lumotga ega bo‘lgan” so‘zlari bilan almashtirilsin; 18-banddagi  “oliy yoki avtotransport mutaxassisligi bo‘yicha o‘rta maxsus ma’lumotga” so‘zlari “avtotransport sohasi bo‘yicha oliy ma’lumotga” so‘zlari bilan almashtirilsin; quyidagi mazmundagi 18 1 -band bilan to‘ldirilsin: “18 1 . Yo‘l-transport hodisasida birinchi yordam fanidan dars beruvchilar sifatida tibbiyot ixtisosligi bo‘yicha oliy yoki o‘rta maxsus ma’lumotga yoki “Shoshilinch tibbiy yordam ko‘rsatish” bo‘yicha instruktor (paramedik) malaka sertifikatiga ega bo‘lgan shaxslar qabul qilinadi”; quyidagi mazmundagi 23 1 -band bilan to‘ldirilsin: “23 1 . O‘quv tashkilotlari o‘quv guruhlarini ro‘yxatga olishni, hisobini yuritishni, o‘quv guruhlaridagi haydovchilikka nomzodlarni identifikatsiya qilish orqali ularning ta’lim jarayonidagi ishtirokini (davomatini) uzluksiz nazorat qilishni, yakuniy imtihonlarning shaffof o‘tkazilishi va natijalarining xolisonaligini nazorat qilishni, haydovchilikka nomzodlar, ularga haydovchilarni tayyorlash (qayta tayyorlash) o‘quv dasturi bo‘yicha o‘qishni tamomlaganligi haqidagi beriladigan yagona namunadagi guvohnomalar to‘g‘risida elektron ma’lumotlar bazasini yuritishni ta’minlovchi moddiy-texnik bazaning mavjud bo‘lishi hamda Davlat yo‘l harakati xavfsizligi xizmati (keyingi o‘rinlarda — DYHXX) avtomatlashtirilgan Yagona axborot tizimiga ushbu ma’lumotlarni real vaqt rejimida kiritib borish imkoniyati yaratilgan bo‘lishi shart”. 2. Vazirlar Mahkamasining 2022-yil 12-apreldagi 172-son qarori bilan tasdiqlangan Yo‘l harakati qoidalarining  150-bandi  quyidagi tahrirda bayon etilsin: “150. Boshqarishni o‘rgatish uchun mo‘ljallangan mexanik transport vositalari “Boshqarishni o‘rgatish transport vositasi” taniqlik belgisi va o‘rgatuvchi uchun ulagich (ssepleniye) va tormozning qo‘shimcha tepkilari, orqani ko‘rsatuvchi ko‘zgu hamda ushbu transport vositalarining harakat yo‘nalishini nazorat qilish imkonini beradigan GPS qurilmalari bilan jihozlanishi kerak”. "}]